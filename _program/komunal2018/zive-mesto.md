---
title: Živé město - Smart City
uid: zive-mesto
garant: 'Jiří Ducháček, Jakub Hevera'
img: ismart-city.svg
perex: >-
  Smart City pro nás není město nabité nepotřebnými technologiemi z dotačních
  peněz, ale město, které díky technologiím a chytrému přístupu funguje lépe.
order: 6
published: true
---

Smart-City nevnímáme jenom jako moderní pojem, který by bylo dobré prodat, ale jako nový přístup města k využívání moderních technologií chytrým a komplexním způsobem. Měl by vzniknout strategický plán zavádění tzv. smart (neboli chytrých) řešení na základě potřeb občanů města a institucí, který by zohledňoval využívání moderních technologií za účelem zjednodušení života, šetření energie, efektivní správy, sdílení informací, plynulejší dopravy i lepšího životního prostředí. Tento programový bod má tak přesah do všech oblastí správy města.

### Digitalizace
- Piráti se zasadí o prohlubování procesu digitalizace, který by měl procházet napříč správou celého města. Tento proces povede nejen k zjednodušení života lidem při styku s úřady, ale i ke zlepšení komunikace města směrem k občanům a naopak, i mezi úředníky navzájem.  
- Databáze úřadů by měly být propojené, abychom nemuseli několika úřadům posílat stejné informace.
- Samozřejmě si uvědomujeme, že jsou mezi námi i občané, kteří neradi využívají digitální technologie a proto by měla digitální komunikace být vedle současného systému jako jedna z možností. Díky digitalizaci se však náklady na tento systém výrazně sníží.

### Otevřený software
- Město i jeho organizace, včetně škol, školek a městských firem, by se měly zaměřit na využívání svobodného softwaru všude tam, kde je to možné.
-  Chceme zavést podporu a zveřejnění dokumentů ve standardizovaných otevřených formátech.
- Město by mělo vyžadovat aplikace založené na otevřeném kódu, aby nebylo vázané na konkrétního dodavatele bez možnosti snadného odstoupení od smlouvy.
- Dlouhodobým cílem je využívat zejména otevřené programy, včetně operačních systémů.

### Jednotný informační systém města
- Zlepšíme toky informací.
- Podpoříme sdílení informací třetích stran jako jsou provozovatelé sítí, například hlášení o odstávkách sítí, pořádání sportovních a kulturních akcí.  
- Nabídneme podporu těm, kdo projeví zájem. Reagujeme na aktuální kauzy (jak se vypořádat s EET, školení GDPR a další). Členové Pirátů se vzdělávají navzájem formou tzv. Putovní univerzity, kdy každý vnáší do celku své know-how.

### Moderní technologie
- Piráti mají vizi města, které disponuje plnou občanskou vybaveností 21. století. K ní určitě patří dostupná veřejná wi-fi ve vybraných oblastech města.  
