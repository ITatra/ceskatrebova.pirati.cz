---
layout: post
category: CLANKY
title: OTEVŘENÝ SOFTWARE
date: '2017-05-29 12:39:53 UTC'
author: Jiří Ducháček
authorId: jiri.duchacek
image: null
published: true
---
V uplynulých měsících bylo možné se v několika  městech Pardubického kraje zúčastnit akce s názvem **Večer otevřeného software**

. Tato setkání pořádá Česká pirátská strana v rámci svých projektů participativního rozpočtování. Během večera se zájemci dozví o historii svobodného i nesvobodného software, mohou si do svých počítačů nahrát operační systém LINUX a pro informace si mohou přijít i pokročilí uživatelé tohoto systému

Otevřený software je počítačový software s otevřeným zdrojovým kódem. Otevřenost znamená jak technickou dostupnost kódu, tak i svobodnou licenci. Taková licence pak uživatele opravňuje software užívat, aniž by za to musel platit. Projekt je hrazen z participativního rozpočtu České pirátské strany. Jedná se o demokratický způsob vnitřního rozdělování peněz, kterým Piráti financují veřejně prospěšné dobrovolnické projekty.  Večer otevřeného software vymyslel člen Pirátů ze Sedlíšťky Andrej Ramašeuski, který jím ve svém volném čase po kraji i provází. Záštitu nad tímto projektem převzal Mikuláš Ferjenčík, pirátský poslanec za Pardubický kraj.

Kromě operačního systému LINUX je k vidění i několik ukázek z oblasti embedded aplikací založených na platformách Arduino a Raspberry Pi. Jedná se o sběr různých veličin (teplota, vzdálenost, …) a přenos s využitím internetu věcí (IoT) na MQTT broker běžícím na Androidu mobilního telefonu. K vidění jsou i ukázky 3D tisku z materiálu PET a ABS. 
Večer otevřeného software putuje po celém Pardubickém kraji a příště může být i u nás  ve městě . Budeme rádi, když se nám ozvete, pokud byste chtěli, abychom tento projekt předvedli a rádi pro Vás tento večer připravíme. 

Podobný projekt pro starší generaci již realizujeme v našem domově důchodců v Bezděkově, kam jsme jako Pirátská strana darovali počítač. Provádíme zde školení pro seniory, aby byli schopni se podívat na internet a měli základní znalosti o této pro ně často neznámé technice.
Máte-li zájem, popřípadě se chcete do projektu zapojit, spojte se s námi a podpořte dobrou věc.
