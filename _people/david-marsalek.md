---
uid: david.marsalek
name: David Maršálek
fullname: Bc.David Maršálek
category:
  - pak
  - kandidat-ceskatrebova-2018
img: people/ppp.jpg
description:
candidatedesc: strojvedoucí ČD
ordpak: 6
ordkomunal2018: 6
mail:
  -
mob: null
profiles:
  github: null
  facebook: null
  twitter: null
  linkedin: null
published: true
---
Bc. David Maršálek, 34 let, strojvedoucí
V České Třebové jsem prožil dětství, nyní jako otec rodiny zde prožívám slasti i strasti dospělosti a chci v našem městě strávit i podzim svého života.
Profesně kráčím v rodinné tradici. Po pradědovi, dědovi a tátovi jsem přebral pomyslné žezlo strojvůdcovské profese. Krásné, zodpovědné a často i náročné práce. Dnes ale již bez romantického dýmu a páry.
Za romantikou vyrážím již od dětských skautských let do přírody. Rád používám výraz „Příběh člověka a krajiny“, kdy s chutí propojuji přírodní a historicko-kulturní témata. To byl i důvod, proč jsem v roce 2007 s přáteli založil Pravěkou osadu Křivolík a dodnes vedu spolek Bacrie, který celý projekt zastřešuje. Osada není jen vyjádřením zájmu o minulost ale i místem vzdělávání, vědy a v posledních letech i vyhledávaným místem turistů a televizních štábů.

Více o Pravěké osadě Křivolík:
http://www.krivolik.cz/

Osada Křivolík v České televizi:
https://www.ceskatelevize.cz/porady/10150778447-historie-cs/216452801400025-pravek-v-nas

Ke zdravé krajině patří i cenná a chráněná zvířata, proto se od roku 2009 snažím udržet v ČR tarpana – zpětně regenerovaného divokého koně, který se bohužel dostal na periferii odborného i laického zájmu a dnes ho můžete vidět jen v Zooparku Chomutov a díky mé snaze i na Českotřebovsku.

Proč kandiduji? Rád bych žil ve městě, které reaguje na potřeby svých obyvatel a zajišťuje jim plný servis. Z momentálního stavu takový pocit nemám. Připravují se projekty, které sice jsou zajímavé a jsou i určitým přínosem. Ale pokud lidé nemají kde bydlet, chodníky se rozpadají pod nohama a úřednický šlendrián je na takové úrovni, že se o něm píše už i v Blesku, je potřeba to změnit. Nelze stát stranou a jen přihlížet. Proto jsem přijal místo v pirátské posádce, v týmu, který má dost energie vybudovat lepší a plně funkční město.
Jsme Piráti. Pusťte nás na ně.
