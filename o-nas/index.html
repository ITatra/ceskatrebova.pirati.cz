---
title: O nás - Piráti Česká Třebová
layout: page
rbar: people
img: null
published: true
---

### <b>Pirátská strana zakotvila v České Třebové!!!</b>

<p> Na jaře letošního roku jsme se my, členové Pirátů začali společně
  s příznivci naší strany pravidelně scházet a připravovat kandidátní listinu
   České Pirátské strany pro říjnové komunální volby v České Třebové.</p>

 <p>Lídrem naší kandidátky je Jiří Ducháček.</p>
 <p>Člověk se zkušenostmi a vztahem k našemu městu. Ve městě spoluzakládal Městskou policii a podílel tvorbě její koncepce.
 V současné době pracuje jako IT manager. Jiří zná město dokonale, jeho reálie, problémy a každodenní starosti.
 Znalosti městských reálií kombinuje s praktickou znalostí reálných řešení v oblasti správy dat a IT managementu.
 Chce, aby město začalo používat moderní komunikační kanály a bude prosazovat, aby se úřady a další
  instituce otevřely a přiblížily lidem. <b> “Obíhat mají data a ne lidé”</b> .
  Proto je hlavním garantem bodu našeho programu <b>TRANSPARENTNÍ RADNICE</b> a zapojení občanů do dění ve městě formou <b>PARTICIPATIVNÍHO ROZPOČTOVÁNÍ</b>.</p>

 <p>Koho z Pirátů možná ještě znáte?</p>

 <p>Dvojkou je Zbyněk Ruda, obchodní zástupce, se kterým se můžete potkat v souvislosti s českotřebovským hokejem.</p>

<p>Na třetí pozici kandiduje komunitní sociální pracovník a moderátor regionálního rádia Martin Saifrt.</p>
 <p>Pamatujete si veřejné piano v České Třebové? Potkáváte na terminálu knihovničku udělanou z piana?
 To jsou jen některé z veřejných aktivit, na kterých se Martin podílel.</p>

<p> Všichni naši kandidáti mají zkušenosti z mnoha různých pozic ve veřejné i soukromé sféře, řadu z nich již možná znáte, a mají městu opravdu co nabídnout.
Chceme přispět k dalšímu rozvoji našeho města.</p>
<h2>Co jsou naše programové priority:</h2>
<h3><b>Transparence</b></h3>
<p>Chceme, aby veškeré konání města bylo transparentní. Občané mají právo vědět, co se dělo, děje a bude dít s jejich penězi, a mají právo se k nakládání s veřejnými penězi vyjádřit a vědět jak jsou veřejné prostředky vynakládány. Chceme zavést standardní pořizování videozáznamů z jednání Zastupitelstva města a jmenovité hlasování v Zastupitelstvu i Radě města. Občané tak budou konkrétně vědět, kdo a jak hlasoval o konkrétních věcech. Součástí myšlenky transparence je také zavedení rozklikávacícho rozpočtu, kdy každý občan může do poslední faktury vidět, jak byly utraceny peníze z našich daní.</p>
<b>Participativní rozpočtování a spoluúčast občanů na rozhodnutích města</b>
<p>Chceme zavést a postupně navyšovat část prostředků, o jejichž využití budou spolurozhodovat občané. Víme, že o svých problémech a potřebách vědí nejlépe občané samotní. Budeme se na jejich problémy pravidelně ptát. V participativním rozpočtu mohou občané samotní navrhovat, kam by peníze z jejich daní měly směřovat. Občany chceme zapojit i do dalších rozhodování, jako jsou například územní plánování a způsoby využití veřejného prostoru a podobně.</p>
<b>Využití moderních technologií</b>
<p>Chceme, aby město začalo více využívat open source technologie bez nadměrných licenčních poplatků. Chceme aby web města byl jednodušší a přehlednější. Maximum informací z města chceme ve strojově čitelné podobě. Městské budovy budou nabízet wifi připojení zdarma.</p>

Nabízíme pirátská řešení i pro další oblasti, jako jsou systém oprav komunikací ve městě, systém sběru odpadu, komunitní plánování a další témata.
<p>Nebudeme za každou cenu jen kritizovat a napadat již učiněná rozhodnutí současného vedení města. V těch věcech, které jsou přínosné a povedly se, budeme pokračovat a obohacovat je o pirátské aspekty a priority, kterými jsou především transparence a využití moderních technologií.</p>
<p>Podobně budeme postupovat při vyjednávání v Zastupitelstvu města. Chceme, aby s projednávanými rozhodnutími a projekty byli v dostatečném předstihu a dostatečným způsobem seznámeni občané. Lidé musí mít možnost se k návrhům vyjadřovat a
ovlivňovat tak jejich konečnou podobu. Myslíme, že především takto můžeme dosáhnout toho, že rozhodování o městských záležitostech bude směřovat ku prospěchu celého města a jeho občanů. V takových případech nemáme problém
 podpořit návrh kteréhokoli člena Zastupitelstva města i občanů samotných.</p>
<b>Jsme Piráti. Pusťte nás na ně.</b>
